# Feminer
Alle informatie over de politici is verkregen op www.rijksoverheid.nl, www.parlement.com, www.tweedekamer.nl en www.eerstekamer.nl.

De jaarlijkse groei in de basisbeurs is berekend aan de hand van de groei tussen collegejaar 2023-2024 en 2024-2025, waarbij de tijdelijke inflatieverhoging niet is meegenomen. Dit is niet ontzettend betrouwbaar, maar eerdere data van voor het leenstelsel is niet per se representatief voor de situatie nu.

De gemiddelde jaarlijkse huurstijging per stad is berekend aan de hand van de huurprijs van de afgelopen drie jaar.

De gemiddelde stijging van het collegegeld is berekend aan de hand van de stijging van het collegegeld van de afgelopen tien jaar. 

De aanname is gemaakt dat de prijs van de langstudeerboete ook jaarlijks toeneemt. Deze stijging is gelijk gesteld aan de gemiddelde stijging van het collegegeld.

Daarnaast zijn er nog verdere aannames gedaan:
- Iedereen had alleen recht op de basisbeurs en niet op een aanvullende beurs
- Iedereen heeft in één stad gestudeerd. Bij de meesten was dit het geval. Wanneer dit niet het geval was, staat erbij vermeld met welke huurprijs is gerekend.

Een aantal politici zijn niet meegenomen:
  - Minister Wiersma heeft een militaire opleiding gevolgd. Daar werken collegegeld en vergoeding anders dan voor de rest van het hoger onderwijs.
  - Van der Plas heeft niet gestudeerd.
  - Minister Faber heeft een inservice opleiding gevolgd. Daar werken collegegeld en vergoeding anders dan voor de rest van het hoger onderwijs.
